---
id: rendering-elements
title: رندر شدن المان‌ها
permalink: docs/rendering-elements.html
redirect_from:
  - "docs/displaying-data.html"
prev: introducing-jsx.html
next: components-and-props.html
---

المان‌ها (elements) کوچک‌ترین جزء تشکیل‌دهنده برنامه‌های ری‌اکتی هستند.

یک المان آن‌ چیزی را که شما می‌خواهید روی صفحه ببینید توصیف میکند:

```js
const element = <h1>Hello, world</h1>;
```

برخلاف المان‌های ‌DOM مرورگر، المان‌های ری‌اکت اشیاء ساده‌ای هستند که ایجاد آن‌ها هزینه چندانی ندارد. وظیفه ری‌اکت DOM به‌روز رسانی DOM است و اطمینان از این‌که دقیقا با المان‌های ری‌اکت یکسان باشد.

>**نکته:**
>
>ممکن است بعضی‌ها المان‌ها را با "کامپوننت‌ها" (مفهومی که بیشتر جا افتاده‌است.) اشتباه بگیرند. ما کامپوننت‌ها را در [بخش بعدی](/docs/components-and-props.html) معرفی خواهیم‌کرد. المان‌ها اجزائی هستند که کامپوننت‌ها از آن ساخته می‌شوند و ما به شما پیشنهاد می‌کنیم که پیش از رفتن به بخش بعدی، حتما این بخش را مطالعه کنید.

## رندر شدن یک المان درون DOM {#rendering-an-element-into-the-dom}

فرض کنید یک `<div>` جایی در فایل HTML شما قرار دارد:

```html
<div id="root"></div>
```

ما این المان‌ را یک DOM node "ریشه" نامگذاری می‌کنیم، به این دلیل‌ که هر چیزی که داخل آن قرار گیرد، توسط ری‌اکت DOM مدیریت می‌شود.

برنامه‌هایی که با فقط با ری‌اکت ساخته می‌شوند، معمولا فقط یک DOM node دارند. اگر ری‌اکت را به یک برنامه موجود اضافه کنید، می‌توانید هر تعدادی از DOM node های ریشه‌ی ایزوله که بخواهید داشته‌باشید.

تابع `ReactDOM.render()` یک المان ری‌اکت را درون یک DOM node رندر می‌کند:


`embed:rendering-elements/render-an-element.js`

[با CodePen امتحان کنید](codepen://rendering-elements/render-an-element)

این کد روی صفحه "Hello, world" را نمایش می‌دهد.

## به‌روز‌رسانی المان رندر شده {#updating-the-rendered-element}

المان‌های ری‌اکت [تغییر ناپدیر](https://en.wikipedia.org/wiki/Immutable_object) هستند. زمانی که یک المان ری‌اکت را ایجاد می‌کنید، دیگر قادر به تغییر فرزندان و خصوصیات آن نخواهید بود. یک المان را مانند یک فریم از یک فیلم تصور کنید که UI را در یک نقطه زمانی مشخص نشان می‌دهد.

با اطلاعاتی که تا این‌جا به‌دست آورده‌ایم، تنها راه به‌روز رسانی UI این است که یک المان جدید ساخته و آن را به تابع `ReactDOM.render()` بدهیم.


این مثال ساعت را درنظر بگیرید:

`embed:rendering-elements/update-rendered-element.js`

[با CodePen امتحان کنید](codepen://rendering-elements/update-rendered-element)

در این مثال تابع `ReactDOM.render()` هربار توسط callback تابع [`setInterval()`](https://developer.mozilla.org/en-US/docs/Web/API/WindowTimers/setInterval) فراخوانی می‌شود.

>**نکته:**
>
> در عمل، بیشتر برنامه‌های ری‌اکت تنها یک بار `ReactDOM.render()` را فراخوانی می‌کنند. در بخش‌های بعدی یاد می‌گیریم که چگونه چنین کد‌هایی به صورت [کامپوننت‌های دارای state](/docs/state-and-lifecycle.html) کپسوله می‌شوند.
>
> از آن‌جا که هر بخش با استناد به موضوع‌های پیشین نوشته‌ شده‌است، پیشنهاد می‌کنیم به‌ترتیب پیش بروید.

## ری‌اکت تنها چیز‌هایی که نیاز‌ هست را به‌روز رسانی می‌کند {#react-only-updates-whats-necessary}

DOM ری‌اکت المان موردنظر و فرزندانش را با حالت پیشین آن مقایسه می‌کند و تنها به‌روز رسانی‌های مورد نیاز را اعمال می‌کند تا ‌DOM را به وضعیت موردنظر برساند.

برای اطمینان، [مثال قبلی](codepen://rendering-elements/update-rendered-element) را با استفاده از ابزارهای مرورگر بررسی کنید:

![DOM inspector showing granular updates](../images/docs/granular-dom-updates.gif)

با وجود این‌که ما هر ثانیه یک المان که توصیف‌کننده کل UI است را ایجاد می‌کنیم، فقط node متنی که محتویاتش تغییر کرده‌است توسط ری‌اکت DOM به‌روز‌رسانی می‌شود.

براساس تجربه ما، تفکر درباره این‌که UI در یک زمان مشخص چگونه به نظر بیاید، به جای این‌که چگونه آن را در طول زمان تغییر دهیم، یک دسته کامل از باگ‌ها را از بین می‌برد.
